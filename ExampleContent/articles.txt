[
{
  "author": {
    "name": "Ivan",
    "email": "ivan@abv.bg"
  },
  "title": "Годишната инфлация през януари е 3%",
  "content": "През януари 2019 г. спрямо същия месец на предходната инфлацията се увеличава до 3%, съобщава Националният статистически институт. Спрямо декември животът е поскъпнал с 0.5 на сто.\n\nОт данните се вижда, че най-много през месеца са нараснали разходите за развлечение и култура, където цените са се покачили в сравнение с декември с 5.6%. Храните и безалкохолните напитки са се увеличили с 1.6%; а разходите за жилища, вода, електроенергия, газ и други горива са нараснали с 0.6%.\n\nПрез януари спрямо декември алкохолните напитки и тютюневи изделия са поевтинели с 0.2%. Цените на облеклото и обувките са намалели с 4.2%, което е очаквано заради намаленията, които търговците правят през януари. Цените в транспорта са спаднали с 2.8%.\n\nПрез януари 2019 г. при хранителните продукти най-много са се повишили цените на зелето - със 17.4%, доматите - със 16.7%, краставиците - с 11.1%, зрелия лук - с 10.6%. Най-значително намаление има при олиото и млякото - съответно с 2.4 и 2.7%.\n\nПри нехранителните стоки и услугите най-значително увеличение е регистрирано при пакетни услуги за почивка и туристически пътувания и международните полети - съответно с 11.7% и 15.2%. Увеличение има и при горивата - въглищата са поскъпнали с 1%, метанът - с 1.4%.\n\nСред най-силно поевтинелите през месеца са облеклото - с 4%, дизеловото гориво - с 2.3%, бензинът А95H и А98Н - с 3.5% и с 3%, както и пропан-бутанът - със 7.6%.",
  "keywords": [
    "стоки",
    "потребление",
    "цени",
    "инфлация"
  ],
  "mainPicture": {
    "title": "",
    "url": "https://www.dnevnik.bg/shimg/zx860y484_2988722.jpg"
  },
  "numberOfViews": 858
},
{
  "author": {
    "name": "Georgi",
    "email": "georgi@abv.bg"
  },
  "title": "Брад Пит продуцира документален филм за Крис Корнел",
  "content": "Започнала е работата по нов документален филм, който ще разказва за живота на покойния вокал на \"Саундгардън\" и \"Аудиослейв\" Крис Корнел, пише \"Варайъти\".\n\n\nПроектът ще бъде продуциран от неговата вдовица Вики Корнел и Брад Пит. Режисьор ще е Питър Бърг.\n\n\nМиналият месец живота и музиката на Корнел бяха отбелязани на специален концерт в негова памет с името I Am the Highway в Лос Анджелис. В него се включиха \"Фу Файтърс\", \"Металика\", Майли Сайръс, Бранди Карлайл, Крис Стейпълтън и останалите членове на \"Саундгардън\", \"Аудислейв\" и Temple of the Dog.\n\n\nКорнел се самоуби часове след концерт на \"Саундгардън\" в Детройт на 17 май 2017 г. Според доклада, изготвен след това, смъртта му не е настъпила вследствие на упойващи вещества, но според съпругата му Вики вина имат болкоуспокоителните и антистрес медикаментите, открити в пробите от кръвта му. Заради това тя заведе дело срещу неговия личен лекуващ за това, че постоянно му е изписвал вещества, които са действали на съзнанието му.\n\n\nСмъртта му през 2017 г. бе голям шок за рок общността в Сиатъл. \"Той не бе просто приятел, той бе човек, на когото гледам като на свой по-голям брат. Ще живея със спомените в сърцето и ще го обичам завинаги\", коментира тогава Еди Ведър от \"Пърл Джем\".",
  "keywords": [
    "концерт",
    "следствие",
    "Вики Корнел",
    "Саундгардън",
    "Крис Корнел",
    "Крис"
  ],
  "mainPicture": {
    "title": "",
    "url": "https://www.dnevnik.bg/shimg/zx860y484_2977821.jpg"
  },
  "numberOfViews": 1089
},
{
  "author": {
    "name": "Georgi",
    "email": "georgi@abv.bg"
  },
  "title": "Мей претърпя поражение в парламента за стратегията си за Брекзит",
  "content": "Британският премиер Тереза Мей претърпя ново поражение в парламента, който отхвърли с 303 на 258 гласа предложение на правителството по стратегията му за предоговаряне на споразумението за Брекзит с ЕС, предадоха \"Франс прес\" и Би Би Си.\n\n\nВ предложението кабинетът твърдеше, че преследва двойна цел: да постигне \"алтернативни решения\" на т.нар. \"предпазен механизъм\" за запазване на отворена граница между двете Ирландии след Брекзит и да отхвърли сценария за напускане на ЕС без споразумение.\n\n\nНай-твърдите привърженици на Брекзит в управляващата Консервативна партия обаче отказват правителството да подкрепи отпадане на варианта за напускане без споразумение и се въздържаха при гласуването, което бе решаващо за отхвърлянето на правителственото предложение.\n\n\nТова е десетото поражение на Тереза Мей в парламента, откакто стана премиер, отбелязва Би Би Си. Макар и това гласуване да няма обвързващо действие за правителството, то отслабва Мей в опита й да възобнови преговорите с Брюксел.\n\n\nВсичко, което трябва да знаете за:\nПреговорите за Брекзит (440)\n\"Преди две седмици премиерът каза на парламента, че новият й подход може да осигури значително и трайно мнозинство в парламента. Днешният вот обаче доказа, че няма мнозинство за курса на действие на премиера. Това не може да продължава. Правителството не може да продължава да пренебрегва парламента или мъчително да се движи към 29 март без смислен план\", заяви снощи лидерът на опозиционната Лейбъристка партия Джереми Корбин, който отново обвини правителството в \"бавене на топката\".\n\n\nСамият Корбин обаче също понесе поражение. Негово предложение за ограничаване на възможностите за действие на правителството бе отхвърлено с 322 на 306 гласа.\n\n\nДепутатите отхвърлиха и поправка на Шотландската национална партия за отлагане на датата на Брекзит, а консервативният депутат Анна Субри оттегли преди гласуването своята поправка, в която се искаше от кабинета да публикува изследване за икономическото въздействие на Брекзит без споразумение. Тя обяви, че е получила гаранция от правителството, че тези документи ще бъдат публично оповестени.\n\n\nСлед символичното поражение говорител на Мей каза, че тя ще продължи да се стреми да постигне изменения в споразумението за Брекзит, предаде \"Ройтерс\". \"Правителството ще продължи да се стреми да постигне това с ЕС, за да гарантираме, че ще напуснем навреме на 29 март\", каза говорителят.\n\n\nМей смята, че депутатите от нейната Консервативна партия все още искат тя да предоговори споразумението, но някои от тях са гласували против нея снощи, защото са се безпокоели от възможността за отпадане на този етап на варианта за Брекзит без споразумение, добави говорителят. /БТА",
  "keywords": [
    "Брекзит",
    "Тереза Мей",
    "Европейски Съюз",
    "Великобритания"
  ],
  "mainPicture": {
    "title": "",
    "url": "https://www.dnevnik.bg/shimg/zx860y484_3390733.jpg"
  },
  "numberOfViews": 7610
},
{
  "author": {
    "name": "Ivan",
    "email": "ivan@abv.bg"
  },
  "title": "Северна Македония е на картата, но Македония още не е изчезнала",
  "content": "Разделиха ни на македонци и северномакедонци\", каза преди време опозиционният политик Петар Богойески, първо по време на дебат в София - а по-късно и в разговор с \"Дневник\".\n\n\nМакар в 13 ч. местно време (14 ч. българско) на 13 февруари Северна Македония вече да постави първите табели на границата с Гърция и македонски издания да писаха, че преминалите границата вече ще влизат в Северна Македония, а не в Македония, ще мине време, преди това да стане напълно вярно. Година или повече в Северна Македония и Македония ще трябва да съжителстват в официални документи, имена на институции и документите за самоличност на гражданите.\n\n\nКакво предстои, преди Република Македония действително да остане в историята? Република Северна Македония е на картата, но Република Македония, създаваща напрежение в гръцката и македонската политика, все още не е напълно изчезнала.\n\n\nКъм края на годината\n\n\nПреспанският договор влезе в сила след публикуването си в Държавния вестник. След вербалната нота, изпратена от гръцкото външно министерство, от Скопие ще се очаква \"веднага и съгласно разумните административни практики да вземе всички неободими мерки с цел компетентните органи на страната оттогава нататък да употребяват името и термините от тази спогодба във всички нови служебни документи, кореспонденция и съответни материали,\" гласи документът на премиерите Алексис Ципрас и Зоран Заев.\n\n\nВсичко, което трябва да знаете за:\nБалкани (5024)\nКакво обаче ще стане със старите документи? Думата \"веднага\" изисква само действие, не и резултат.\n\n\nМакедония има няколко дни да смени надписите на границата и двете летища, малко повече време за всички табели на улиците и три месеца за промяна на регистрационните номера (на тях ще трябва да пише NMK, а не МК, тъй като последният надпис създаваше напрежение у гърците). Целият процес - за сметка на гражданите, но със стандартни такси за замяна - ще започне през май, а дотогава те ще получават от гранични служители лепенки с буквите NМК, които да си слагат при влизане в Гърция. Така облепянето ще продължи три месеца, за да бъдат скрити инициалите, които предизвикваха гняв в жителите на Северна Гърция в продължение на години.\n\n\nНовите пътни документи пък се очакват към края на годината - дотогава шофьорите ще ползват книжки, издадени от Република Македония. Всъщност, ако сегашните им документи са валидни, те ще могат да ги ползват и след това, тъй като Преспанският договор предвижда срок от пет години.\n\n\nРепублика Македония ще продължи да издава банкнотите, използвани от македонците, още по-дълго - до началото на идната година.\n\n\nБезименната сграда\n\nСеверномакедонските власти ще имат шест месеца да променят статута на македонските паметници, публични сгради и инфраструктура, съдържащи препратки към елинската история и цивилизация, за да се почитат към този начин.\n\n\nСрокът за имената на държавните институции е по-кратък - четири месеца. Тази седмица обаче малко объркване създаде представа колко може да продължи \"средното положение\" при заредените със символика политически, исторически и културни обекти. В очакване на вербалната нота от Гърция, задействала конституционните промени, надписът \"Влада на Република Македониjа\" (\"Правителство на Република Македония\") изчезна от сградата на изпълнителната власт, а няколко дни по-късно все още не бе поставен нов. Попитан кога ще се случи това, правителственият говорител Миле Бошняковски бе лаконичен: не се знае.\n\n\nВ интернет такива недоразумения се решават лесно - страницата на правителството ползваше думата \"Северна Македония\" часове след гръцката нота. Държавният вестник, публикувал конституционните промени, няколко дни си остава в киберпространството \"Службен весник на Република Македониjа\", преди да смени надписа си няколко часа преди публикуването на този материал.\n\n\nМарката \"Македония\"\n\nПроцесът предизвиква хаос и в самата Гърция. В началото на месеца в. \"Катимерини\" писа, че общо 182 компании от различни сектори (39 от тях в земеделието и хранително-вкусовата индустрия) съдържат термина в свои брандове. Близо 4000 компании пък използват термина, за да опишат повече един или повече от продуктите си.\n\n\nПреспанският договор повдига въпроси за бъдещето им. Това име ще може да се използва и от компании в Северна Македония, затова договорът предвижда търговските спорове да се решават в рамките на \"институционализиран и структуриран диалог на добра воля\" и да се търсят \"взаимно приемливи решения\" за търговски марки и патенти. Международен екип от есперти с представители и на двете държави ще трябва да реши въпроса до 2022 г. - в следващите три години.\n\n\nРеториката\n\nДали името на Северна Македония ще се използва от хората? \"Уви, новите имена на страните понякога са налагат бавно,\" пише сп. \"Икономист\" и дава пример с имена като Цейлон (бившето име на Шри Ланка), Бирма (бивше на Мианма) и Родезия (бивше на Зимбабве). Процесът може да отнеме години, сочи база данни на \"Гугъл\" с 5 млн. отпечатани текста (в приложението на \"Гугъл\" за карти пък все още се използва Македония).\n\n\nТепърва ще се види дали Северна Македония е приемлива за обществеността. Това няма пряко отношение към договора, тъй като той не задължава гражданите да използват в неофициалното си общуване Северна Македония или каквото и да било ново име.\n\n\nПроблемът е друг - в Гърция идват парламентарни избори най-късно през есента. А и след тях всички партии, отхвърлящи договора, ще могат да го правят и да нажежават обстановката, намирайки дори в социалните мрежи аргументи защо договорът не се спазва. Провокатори ще могат да се намерят и от македонска страна, ако националистически организации там спазят обещанието си и не започнат да използват новото име в комуникациите си или в социалните мрежи.\n\n\nДумите \"македонци\" и \"македонски\", когато става дума за националността и езика, пък не са забранени в Преспанския договор, но лесно могат да станат ябълка на раздора за вътрешнополитически цели - регионът познава случаи на документи, подписани от едно правителство и осъдени от него месеци по-късно, за да се овладее изкуствено предизвикано обществено недоволство. България не е изключение - пактът на ООН за миграцията и Истанбулската конвенция са само последните примери. Ако ново правителство, което не е подписало договора, изпита същата вътрешнополитическа потребност, ситуацията може да е още по-сложна. На сегашния кабинет в Атина многократно се наложи да обяснява като мярка срещу националистически отпор какви термини, свързани с думата Македония, признава и какви - не.\n\n\nТова едва ли създава риск някой дори да помисли да се изтегли от Преспанския договор; а и да заяви, че го прави, това години наред няма да е възможно. Популистки нагласи могат да повишават (макар вероятно без твърде сериозни последствия) напрежението в регион, който няма нужда от подобни вражди, а само да търси път напред.",
  "keywords": [
    "табели",
    "Северна Македония",
    "Гърция",
    "Македония"
  ],
  "mainPicture": {
    "title": "",
    "url": "https://www.dnevnik.bg/shimg/zx860y484_3390479.jpg"
  },
  "numberOfViews": 4772
},
{
  "author": {
    "name": "Georgi",
    "email": "georgi@abv.bg"
  },
  "title": "Заради поскъпването през 2018 г. купувачи са предпочели жилища в строеж вместо готови",
  "content": "Заради поскъпналите цени на жилищата през изтеклата година някои купувачи са се отказали от намерението си да си купят готов вече имот и са се насочили към финансиране на покупка в ранен стадий на строеж. Това пък означава, че се изместват във времето и вземането на ипотечен заем, тъй като банките финансират имоти, когато са готови поне на груб строеж. В същото време броят на отпуснатите ипотечни заеми през 2018 г. не може да догони данните от 2007 г., когато бе отбелязан пик. Това показва анализът на Поля Христова от агенцията за недвижими имоти \"Тенкомс\", представен на събитие, посветено на финансирането и застраховането на имоти, организирано от imoti.net.\n\n\nУчастници в него коментираха, че в същото време банки са започнали да финансират 100% покупки на жилища, което може да създаде в бъдеще проблем - банките да се сдобият с имоти, които ще трябва да продават. За големия ръст при кредитирането няколко пъти предупреди и БНБ, като препоръча на финансовите институции да са внимателни.\n\n\nПрез последните години с малки изключения\n\n\n\nобемът на отпусканите ипотечни и жилищни кредити\n\n\nрасте с около 1 млрд. лв. годишно, а те заемат около 12% от общия обем на заемите на банките, посочи Маню Моравенов, преподавател във Висшия институт по застраховане и финанси. Въпреки това обаче, ако се гледа броят отпуснати ипотечни кредити, през 2018 г. те са били 62 442, докато през годината на големия бум - 2007, те са били 83 347, посочи Христова.\n\n\nПредставители на строителите коментираха, че наистина поне в София\n\n\nцените на жилищата започват да влизат в графата \"недостъпност\"\n\n\nПричина за това е обстоятелството, че издаването на разрешение за строеж отнема около 3 г., което неизменно оскъпява съответния проект.\n\n\nВ същото време в София има непрекъснат глад за жилища, коментират брокери. Който не работи с купувачи, не знае.\n\n\nПросто няма жилища в София\n\n\nобяви Поля Христова. Нейни колеги я подкрепиха с това впечатление и посочиха \"всичко се концентрира в София\" и разрастването й е категоричната посока на развитие.\n\n\nСтроители цитираха неофициални техни данни, според които да последните 10 г. столицата е нараснала с 320 хил. жители, като много от тях не са официално регистрирани, така че няма как да бъдат отчетени официално. Ако тези данни показват реалните процеси, строители изчисляват, че на година са нужни поне 16 хил. нови жилища в София.\n\n\nВ същото време данните на Агенцията по вписванията, цитирани от Христова, показват, че средно през миналата година има свиване на броя сделки с имоти с 0.84%. През 2017 г. те са били 214 385, а през 2018 г. - 212 586. Тя посочи и че все пак\n\n\nв сравнение с 2005 г. сделките все още са много по-малко\n\n\nконкретно в София с 40%.\n\n\nПри разрешенията за строеж данните показват, че през 2018 г. те са нараснали средно за страната с 42.28%, но това не означава, че строежите веднага започват и освен това обикновено една жилищна сграда става готова за 2-3 г., напомнят специалистите. Това е времето, след което в най-добрия случай сградите ще са готови.\n\n\nПо данни, цитирани от Моравенов, едва 14.5% от недвижимото имущество в България се застрахова и по всяка вероятност голяма част от този процент се дължи на задължителните застраховки, налагани от банките при отпускане на жилищни и ипотечни заеми. Въпреки това след автомобилните застраховки тези са с най-голям дял в България.\n\n\nПредставители на застрахователи коментираха, че на много българи по-ценно им е да нямат драскотини по автомобилите си, отколкото да застраховат дома си, въпреки че застраховките \"каско\" са много по-скъпи от тези за жилищата.\n\n\nВъпреки това според експертите в сектора увеличението на дела на тези застраховки трябва да става не по линия на някакви задължения, а чрез повишаване на информираността на хората. Дадоха примери с други страни, където има опити да се въведат от държавата задължителни застраховки, но практиката показала, че този метод е неуспешен. По-голям застраховани жилища имало в страните, където хората са убедени, че това е важно за самите тях, посочват ",
  "keywords": [
    "сделки",
    "имоти",
    "кредитиране",
    "София",
    "Агенция по вписвания"
  ],
  "mainPicture": {
    "title": "",
    "url": "https://www.dnevnik.bg/shimg/zx860y484_3390936.jpg"
  },
  "numberOfViews": 926
}
]